Tietorakenteet harjoitustyö 2014: 'Pistepeli algoritmeille' Eeva NikkariIdeana on toteuttaa 'pistepeli' ja algoritmi, joka 'pelaa' sitä. Toteutetaan siis suuntaamaton verkko, jonka solmut on pisteytetty positiivisilla kokonaisluvuilla. Kaaret ovat siis painottamattomia, mutta solmuilla on jokin pistearvo. Pelissä kuljetaan solmusta solmuun ja yritetään saada mahdollisimman paljon pisteitä. Pistesaldoon lisätään siis aina käydyn solmun pisteet.  Jo kerran käydyssä solmussa ei saa käydä uudestaan. En keksinyt tehokasta algoritmia, joka saisi aina ratkaistua pelin maksimipistemäärällä, siis käymättä läpi kaikkia reittivaihtoehtoja. Toteutetaan siis 'tyhmempi' algoritmi DFS:llä, joka kuitenkin yrittää optimoida voiton.Ideana on, että Algoritmi käy DFS:llä läpi verkon. Talletetaan taulukkoon algoritmin saamat pistemäärät kussakin käydyssä solmussa, niin että algoritmin tultua umpikujaan osataan laskea uuden reitin pisteet oikein. Säilytetään myös tietoa sen hetkisestä parhaasta umpikujassa saadusta pistemäärästä ja tähän johtaneesta reitistä. Optimoidaan algoritmia siten, että se valitsee viereisistä solmuista seuraavaksi sen, jossa on eniten pisteitä. Kun koko verkko on käyty läpi palautetaan parhaat pisteet ja reitti.Pitää siis toteuttaa verkko, solmut, linkitetty lista sekä itse algoritmi. Aikavaativuuden tavoite on DFS:n aikavaativuus eli O(|E|+|V|) ja tilavaativuus O(|V[).Voisi olla myös hauskaa toteuttaa eri tavalla toimivia algoritmeja ja pistää niitä kilpailemaan keskenään, mutta yksi algoritmi saa nyt riittää tässä työssä :)